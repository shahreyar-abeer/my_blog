---
title: চলে গেল আরও একটি বছর
author: আবু মুহাম্মাদ / ০১-০১-২০২১
date: '2021-01-01'
slug: চলে-গেল-আরও-একটি-বছর
categories:
  - life
tags: []
---

<script src="2021-01-01-চলে-গেল-আরও-একটি-বছর_files/header-attrs/header-attrs.js"></script>


<style type="text/css">
h1, h3, p {
  font-family: var(--bengali) !important;
}

.date {
  display: none;
}
</style>
<p style="font-family:Amiri !important; font-size:22px;">
الحمد لله رب العالمين، و العاقبة للمتقين،و الصلاة على رسوله محمدٍ و آله و أصحابه أجمعين، أما بعد
</p>
<p>চলে গেল আরও একটি বছর।
দশ বছর আগে এমন দিনে গায়ে থাকত সাদা-নেভি ব্লু পোশাক, অহংকারের দুর্গন্ধ তার মাঝে।<br />
এখন গায়ে থাকে একটা চাদর। তবে সে দুর্গন্ধটা রয়েই গেছে। আতর দিয়ে সেটা ঢাকার একটু চেষ্টা।<br />
তখন ফিকির থাকত উদযাপন করার। এখন প্রশ্ন হয়, কেন?</p>
<p>চলে গেল আরও একটি বছর। নতুন বছরের আনন্দ, নাকি মৃত্যুর দিকে আরও এক বছর এগিয়ে যাওয়ার বাস্তবতা?<br />
ধেয়ে চলেছি অবাধ গতিতে, নদীর স্রোতের মত, গন্তব্যের দিকে ; এটা তার প্রস্তুতি।<br />
চলে যাওয়া বছরটায় সে প্রস্তুতি কতটুকু হল? গত পাঁচ বছরে? গত দশ বছরে?</p>
<blockquote>
<p>হে পথিক, আমার ভয় হয় তুমি যে মক্কা পৌঁছাতে পারবে না, কেননা তুমি তুর্কিস্তানের পথে চলেছ।</p>
</blockquote>
<p>হয়ত এভাবে চলে যাবে আরও দশ বছর, আল্লাহ তায়ালা চাইলে।<br />
দশ বছর পর পেছনে ফিরে তাকালে কী দেখতে পাব?<br />
সেই একই অন্ধকারের চিত্র? নাকি আলো! আপন সৃষ্টির উদ্দেশ্যের পথে হাঁটার আলো। মালিকের সন্তুষ্টির আশার আলো।<br />
সেই সিদ্ধান্ত নেয়ার দিন আজ। বছর শুভ হয় নিজেকে সঠিক পথে চালানোর দ্বারা। নতুবা মানুষের দুআ সব বিফল।</p>
<p>পেছনের কৃতকর্মের জন্য তওবা-ইস্তেগফার, রোনাজারি, আনে ওয়ালা দিনের জন্য নিজেকে প্রস্তুত করা।<br />
মালিকের হুকুম মত চলা, গুনাহ ছেড়ে দেয়ার শক্ত প্রতিজ্ঞা করা, এটা হওয়া উচিত আজকের দিনের শিক্ষা।<br />
উদ্দেশ্য তো একটাই, মালিক কীভাবে আমার উপর সন্তুষ্ট হয়ে যায়।<br />
ব্যাস, সফলতার সংজ্ঞা এটুকুই।</p>
